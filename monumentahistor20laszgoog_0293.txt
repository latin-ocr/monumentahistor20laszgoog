30 Doc. 32. - An. 1422.

minus justiciam semper diligens et judicans equitatem, si videlicet
talia conniventibus oculis relinquuntur inpunita, propter quod dignitas
ordinis clericalis non tantum in minoribus sed eciam in maioribus
contemptui exponitur atque morti, conteruntur velut vasa testea filii
Syon incliti et sicut oves ad occisionem ducuntur ab impiis ecclesie
filii et prelati quos, ut prefertur, dei filius custodes constituit huius·
modi sponse sue ac in quibus se honorari precipit nec contempni,
pupillam eciam oculi tangi prohibens in eisdem. Quum utique si rec-
tissima dei judicia et eius justicia perpenduntur, hec non licuerunt
pro certo si decus magnificum consideratur ecclesiasticarum perso-
narum et ecclesie status non decuit, si utilitas et felicitas patrie no-
tetur, id non erat expediens, omnino maxime hiis diebus et tempo·
ribus inpacatis, nunquam in talibus adherebit lingua palato, nunquam
silencio hominum labia conticescent, nunquam vox hominum exalta-
bitur inde, alias quasi tuba, ut huic crudeli populo sua scelera nun·
cientur. Ο ingratitudinis dampnale vicium, res inquam ingrata, superis
et terrenis infesta, heu deo et hominibus molesta res utique qua lex
humane nature confunditur, cum sic filii in matrem et spirituales
patres seviunt inmaniter, quod illorum gladius istorum animas reli·
gata filiali devocione penetravit. Et ne horum taciturnitas nobis tantam
communicaret offensam, licet de omnibus et singulis supradictis et
quolibet predictorum plenam et sufficientem habuerimus informa·
cionem per litteras autenticas, instrumenta publica et alia legittima
documenta, nobisque alias per iacti evidenciam publicam et ipsius
constarent evidentem notorietatem, cum nulla possint tergiversacione
celari, maxime cum tota patria presens et vicina de hiis eciam
clament et doleant affectanter; tamen juris ordinem servare cupientes
in premissis, ac micius procedere contra eos, cum sit rigori juris
propter severitatem aliquando detrahendum iuxta legittimas sanc-
ciones et eciam ne nimium propere et exhorbitanter procedere vide-
remur, quamquam tam a jure quam hominibus alias sint et existant,
ymmo sunt et existunt de presenti diversis excommunicacionum, ag·
gravacionum, reaggravacionum et interdicti sentenciis tam in specie
quam ingerere innodati et eciam irretiti jamquea pluribus annis,
mensibus et diebus, nos ex officio nostro nobis incumbente, cupientes
huiusmodi scandalis obviare, eosdem civeS, populos, judices, juratos,
incolas, homines et illam communitatem sacrilegam per certi tenoris
litteras nostras in forma debitas et consuetas per certos executores
nostros ecclesiarum rectores et plebanos, viros discretos et honestos,
in eisdem litteris nostris ad hoc specialiter deputatos, paterne fecimus
requiri et eciam moneri diligenter, ut in certis terminis diversis ac

 

