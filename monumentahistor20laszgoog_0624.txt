Doc. 298. - An. 1475.

298.
Anno 1475, 11. Junii. Budae.

Mathias, Hungarr'ac etc, rex, comitatui zograb. praecipit, ut murus mum'·
nonu cr’ur'tatis montis Grecensis dirutus reficiatur.
De commissione propria domini regis.

Mathias dei gracia rex Hungarie, Bohemie etc. Fidelibus nostris
universis et singulis nobilibus et alterius cuiusvis status possessionatis
hominibus ad sedem zagrabiensem spectantibus et pertinentibus, salutem
et graciam. Ex relatibus fidelium nostrorum certorum civium et in·
habitatorum civitatis nostre zagrabiensis intelleximus, quomodo civitas
ipsa propter necessitatem, quam precedenter‚ tum per assiduam pestem
tum vero per incursus Turcomm passa est, in tantam inopiam deve·
nisset, quod murus ipsius civitatis fere in nonaginta ser ulnamm
longitudine, nunc ruinam pateretur, in centum vero et quinquaginta
cubitis de die in dies casus eiusdem prestolatur, et cum. regie intersit
celsitudini comodo civitatum suarum et presertim municioni illarum,
quarum ruina periculo inmineret intendere, vobisque unacum rebus
et bonis ac liberis vestris tempore insultus sevissimorum Turcorum,
non alias nisi in ipsam refugium esse potest, ideo fidelitati universi·
tatis vestre et cuiuslibet restrum harum serie firmissime precipientes
mandamus, quatenus receptis presentibus, dumet quocienscumque
per fideles nostros christoforum capitaneum dicte civitatis nostre
zagrabiensis‚ aut alios capitaneos in futurum constituendos ad labores
ipsius civitatis, reformacionesque muri eiusdem requisiti fueritis, ho
mines vestros in subsidium dare, aut si necesse esset, personaliter
huiusmodi reformacioni interesse debeatis; alioquin si secus feceritis,
extunc commisimus et presencium serie striccius committimus dicto
Cristoforo capetaneo ac eciam aliis in futurum constituendis, ut ipsi
vos et quemlibet vestrum ad subsidium reformacionis premisse eciam
cum gravaminibus vestris arcius compellant et astringant auctoritate
nostra regia presentibus ipsis in hac parte attributa mediante. Secus
sub obtentu gracie nostre non facturi. Presentibus perlectis, sigillo
nostro anulari consignatis, exhibenti restitutis. Datum Bude in festo
beati Barnahe apostoli. Anno domini millesimo quadringentesimo
septuagesimo quinto. Regnorum nostrornm anno Hungarie etc decimo
octavo, Bohemie vero septimo.

Originale in charta. In margine inferiori imppressum est sigillum. In arch.
incl. Aean Sciet Slsvor. merid.

 

