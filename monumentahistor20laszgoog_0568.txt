. Dec. 253. - An. 1467. 311
beneficiatis sed et presbiteris, gracianis quibuscumque in et sub
diocesi nostra zagrabiensi ubilibet constitutis et commorantibus pre·
sancium noticiam habituris salutem in domino benediccione cum
paterna. Quum sanctorum patrum canonica sanxit auctoritas anti·
stites synodalem clero sue dyocesis celebrari congregacionem, ut
per salubres exhortaciones, constituciones synodales et canonicas
moniciones vicia extirpentur, virtutes inserantur, reprimantur actus
noxii et discipline equitatis norma dirigatur, status ecclesiarum et
persone ecclesiastice reformentur. Ne igitur de manibus nostris, qui
in partem sollicitudinis divina miseracione vocati sumus, subdito-
rum nostrorum sanguis in districti iudicii examine requiratur, habita
superinde unacum venerabilibus et circumspectis viris dominis de
capitulo prefate ecclesie zagrabiensis, quea multo tempore legitimo
fuit orbata pastore, salubri et matura deliberacione indiximus et te·
nore presencium indicimus promulgantes sanctam synodalem congre·
gacionem anno in presenti in ipsa ecclesia nostra zagrabiensi die
dominicoproximo post festum beati Georgii martiris, proxime venturo,
videlicet vicesima sexta die mensis aprilis et aliis diebus ad id aptis
et sufficientibus annuente domino per nos, aut si arduis regni maie·
statis fuerimus prepediti negociis, per ydoneos viros quos illac depu-
tare et transmittere curabimus celebrandam. Universitatem itaque ve·
stram requirimus, hortamur et per hec scripta monemus prim0, se·
cundo, terem, perhemptorieque et canonice, nichilominusque vobis et
cuilibet vestrum in solidum in virtute salutaris obediencie et sub
penis ac censuris ecclesiasticis in sinodo, more alias solito, in dicta
nostra ecclesia zagrabiensi celebrata in absentes et contumaces infligi
et promulgari consvetis, districte precipiendo mandamus, quatenus ad
veniendum et ad representandum vos personaliter ad eandam sanctam
synodum preparetis et in pretato die dominico post festum beati
Georgii martiris et aliis diebus ad id aptis et sufficientibus et im·
mediate sequentibus; quemquidem terminum vobis omnibus et singulis
supradictis viris ecclesiasticis et vestrum cuilibet cuiuscumque gradus,
ordinis, condicionis, dignitatis et preeminencie existant pro primo,
secundo, tercio et peremptorio termino, canonicaque municione in hiis
scriptis assignamus celebracionem eiusdem sancte sinodis interesse et
in propriis personis vos representare studeatis, statuta synodalia pia
monicione ac exhortaciones salutiferas ibidem proponendas audituri
et diligenter attentari, et tandem domino cooperante et sermonem
confirmante effectualiter adimpleturi; ct ne aliquis vestrum ignoran-
ciam de premissis quoquomodo allegare valeat, presentes litteras
nostras valvis dicte ¹ecclesie nostre zagrabiensis publice afiligi man·

 

