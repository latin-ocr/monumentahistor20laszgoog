Doc. 256. — An. 1467.
vix sex; quosdam ad triginta, qui vix decem, quosdam ad quadraginta,
qui vix quindecim, dumtaxat sine lesione caritatis censeri debetur, dica·
verunt, huiusmodi subsidium, mandatum cum minis et machinacionibus
per nos pauperes solvere¹ constituerunt; et cum ipsam summam ex·
solverimus, minas carceris et mortis imponere non cessaverunt. De·
cimas insuper colonorum et inquilinorum nostrorum nobis de iure et
approbata antiqua consvetudine provenientes, abstrahentes, mense ipsius
domini Osvaldi episcopi occupantes appropriaverunt, aliasque novi-
tates, proprie tamen abusiones invenientes, nos et universos clericos
gravant et turbant; et in accepcionibus teloniorum, quod nunquam
alias auditum fuerat, in eundo et redeundo molestare quibus si non
obviabitur, timendum est, ne secte heresium latitantes in destructionem
status clericalis et vilipendium sancte et universalis matris ecclesie
orientur. Unde nos plebani, totaque universitas clericalis, prefati pau·
peres et oppressi sencientes se exinde fore gravatos, timentesque, in

posterum plus posse generari, cum ex preteritis verisimiliter presu· ·

mitur ,de futuris, ad sanctissimum in Christo patrem et dominum,
dominum Paulum, divina providencia papam secundum, eiusque sa·
crosanctam sedem apostolicam in hiis scriptis provocamus et appel·
lamus, appellantesque primo instanter, secundo instancius et tercio
instantissime nobis dare petimus, si quis sit, qui eas nobis dare velit
et possit, vel saltem a te notario publico, litteras testimoniales seu
publica instrumenta, subicientes nos et omnia bona nostra mobilia et
immobilia una curn nobis adherere volentibus, tuicioni, proteceioni et
obediencie sancte sedis apostolice antedicte; protestamurque, quod
hanc appellacionem nostram et gravamina in ipsa contenta prosequi
volumus et prosequemur in termino nobis a jure concesso et limitato,
quodque eam hiis et huic intimavimus notificavimus, interponimus et
publicavimus, si et in quantum nobis publicus patebit accessus, alia,
que de iure facienda fuerint, faciemus et protestamur eciam prout
est emanatum, iuris, ordinis atque stili, salvo iure addendi, minuendi.

mutandi, corrigendi, alia, que huic incumbunt et de iure sunt neces·

saria faciendi. ’
Stephanus de Marchus, notarius in premissis.

Memoriale iu glossario coaevo. In archiv. incl. Acat. Scient Slavor merid.
ΙΙ. e. 79. 80.

 

